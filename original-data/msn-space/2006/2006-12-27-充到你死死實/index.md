---
title: "充到你死死實"
date: "2006-12-27"
categories: 
  - "未分類"
tags: 
  - "2005"
  - "game"
  - "visual-studio"
---

5點訓...7點幾起左身就同阿蓮姨去搭火車去歛房......好彩個阿sir 黎得早...攞到四號籌(其實3 號expire 左..四號已經係第三張)...好快就到我地去認領, 認領個陣要係兩位親人, 以好似我咁以朋友身份入去ge, 可能真係無幾個

當時的場面可以話令我畢生難亡...到而家我都仲係歷歷在目... 跟左入去... 個陣我發覺個法醫好奸, 竟然唔同阿蓮講正常程序以外可以向法院申請, 淨係係咁講話, 因為唔係正常死要解剖, 好彩我之前睇左個份認領程序...即刻講左話可以申請, 個阿sir 個陣開始都有幫口...

入到去認屍個度, 我都嚇左一跳... 今年唔計今次我都見左兩次(so sad this year), 但今次簡直比到我一個震撼的感覺... 具體怎樣不說了...真可怕...我唯一預計到的, 係同我一齊入去的另一位-佢媽媽, 即時進入精神崩潰狀態...成個人連企係度的意識到存在唔到, 好彩有個ar sir 係度, 我先可以一齊扶番佢出去... 撫平一輪先叫左部的士番火車站

去荷記食左d 野都下午, 番到屋企, 原來話打波都頂唔住, 攰到真係做咩都唔得咁訓著左...(好彩?)今日卓泓佢病左, 等我仲自告奮勇咁話今日補...實唔知醒去la...聽日先, 有兩個鐘, not bad~

訓醒差唔多係打波時間...同好耐無見ge bong bong 打波, 見到有個人射波好準(準到走投, 走跳, 中距離, finger roll, 上籃...都最少有90% 以上命中, 如果一場打21 分, 佢基本上差唔多無射失), 好彩同佢一隊, 除左最後一場無輸過(因為分左3, 2, 2, 最後一場對面都夾到一隊勁野...三個都跑得上籃又準), 一直打到尾...(超攰)...之後又係去荷記食野...

打完波, 唔開心ge 野已經唔記得哂, 去KFC 食野再打機! 跳左四首ddr(攰度++++), 再打左一陣就走, 成個人being dispersed.....

番到屋發覺更好ge 野出現la! VS 2005 w/ msdn+sql server 2005 (not express 版)經過幾日不眠不休(部電腦)終於比我dl 完la....VS 2005, 每一個components, 莫講話有冇接觸過, 有冇聽過都係問題, 成個ide 好似係屬於未來ge 咁...除左既有ge wm2003 個種超乎想像ge 高速開發ge 模式...有冇見過係pocket pc 度會有console program? 有冇見過smartphone 都有圖型開發介面? 有冇見過比mobile device 用ge directx SDK? SQL server 2005 呢? web setup, cab setup 都可以幫你做埋...! PPC d hardware button 幫你map 埋! D 控件仲好有.NET framework 的特色, 又強又實用...睇埋有排我試...
