---
title: "IT 其實好折墮"
date: "2005-09-15"
categories: 
  - "轉貼"
---

付出：  
1\. 讀書量認真的話可以同醫科比，知識更新率應是所有科目之冠。  
2\. 功課量最多。  
3\. 投資極大，書超貴，考試更貴。

收穫：  
1\. 失業日子多過返工。  
2\. 返工極驚失業，毫無職業保障。  
3\. OT 極嚴重。  
4\. 領取比保安員還低的薪金。（保安市價 6500 十二小時，高級保安 7500 十二小時，保安長過萬八小時。）部份IT人現領取清潔工人的卑賤薪金，可恥。

社會人士的看法：  
1\. 科網泡沫爆破後，社會開始歧視 IT 人。  
2\. 所有人都認為託 IT 人幫手檢查或提供其他服務，是無義務付錢的，因為 IT人的知識只是清潔工人的價錢，難道你託朋友幫你丟垃圾也要付錢？  
3\. IT 人是不需要私人時間的，俗稱朋友的社會人士會託你幫手 format windows重裝，一般需時一個下午，佢會叫你做，然後自己去玩。  
4\. IT 人的職責是所有有電的物件的保養維修。

1\. 到你老左，business knowledge 又無，tech skills 又 outdate。做 sales人地話你樣殘，做 low level 工作人地覺得你太 smart。

2\. 同親戚講你做 IT 佢地覺得你下年都唔知仲有無得撈，只係會叫你幫佢買電腦。

3\. 成日 OT，都係連同朋友的共同嗜好都無埋，莫講話識新女，六親都無埋。

4\. 個人太 outgoing，太 fashionable 老細覺得你唔會坐係度專心做 program / support。要夾硬迫自己變柒。

5\. 無機會學好英文或者普通話。只係會用 Technical English。

6\. 講野成日 if then else while for，係朋友都怕左你。你自己仲以為自己好醒，好logical。

7\. IT人要會同其他IT比較能力同人工。只會比較大家的 contract period 有幾長同放工時間。早放工的 IT 人會覺得自己好自豪。

8\. 你做緊重要野，老細會當你係神，你仲可以惡過 D top sales。但係無bonus，無職升。但係一做完同 stable，一個唔覺意，你自己的工作就會 shift左被人maintain ，可能係一個能力學歷比你低的人。可能要搵定後路。

9\. 眼見其他老同事一個個踢走，工作俾左你。仲有一 D 平價新人上位。老細喜歡助長佢地氣燄，等佢地以為自己好受重用去咬你。你覺得你自己是一隻衰老中的雞。

10\. 你做到野，同其他行業唔同。老細唔會覺得你有能力去 lead 其他人，就算你有，  
都驚你跟緊個 system 會死。情願用個外來人做你阿頭。

     總之，當你見到你的同行一個一個咁陣亡，但係你仲有得做，就算老細 lum 你，你都會開始懷疑自己仲可以做幾耐。呢種心理感覺同壓力，就算是無間道的秋生去扮演，佢無辨法俾到戲你，因為佢未做過 IT。做到的，肯定可以成為影帝。

後感:

看完以後, 我也感到十分悲哀...

這是社會做成的, 本身IT 行業十分專業, 行業人員也十分多是資質好的精英,

但, 不知甚麼時候, 這個行業竟給人這種感覺...

看來, 這個行業發展還未算成熟,

一代的IT 人還未過去... 人們對這份工作還未認識透徹,

我們, 要給IT 人一個更高的地位!
